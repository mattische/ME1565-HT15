#Övningar inför workshop 151126#

Inför nästa workshop som är på torsdag 26/11 2015 så finns här lite övningar att göra.  Vissa är svårare och vissa är lättare.  
Gör de du hinner och känner för. Den sista övningen, Mera klasser, är något svår - men den är ett riktmärke till vad du snart bör kunna.

- **Tal**  
Gör ett Java-program som låter användaren mata in ett antal tal (så många som användaren bestämmer).  
Efter inmatningen av tal så ska programmet presentera de inmatade talen och den sammanlagda summan av talen,  
medelvärdet av talen samt högsta och lägsta imatade talen.

<br>

- **Text 1**  
Skapa ett Java-program som låter användaren mata in text.  
Efter inmatad text är gjord så ska ditt program presentera inmatad text, antalet tecken som strängen  
innehåller samt strängen baklänges.

<br>

- **Text 2**  
Gör ett program, eller bygg ut ovanstående program, som låter användaren skriva in meningar. Spara dessa i en array.  Slumpa ut meningarna i en utskrift för användaren.

<br>

- **Rövarspråket**  
Gör ett program som låter användaren mata in en sträng. Programmet skriver ut samma sträng omgjord till <a href="https://sv.wikipedia.org/wiki/R%C3%B6varspr%C3%A5ket">rövarspråket</a>.  
Använd dig av array(er), metod(er), loopar, logiska styrstrukturer och (minst) en extra klass (förutom den med main-metod).  
Programmet ska ha en meny vilken låter användaren mata i ny sträng eller avsluta programmet.  

<br>

- **GUI**  
Gör samma program som ovan fast med grafik.  

<br>


- **Mera klasser**  
Använd dig av tre stycken klasser; University, Program och Student. Relationerna är följande:  
Ett universitet (University) innehåller flera program (Program). På ett program går flera studenter (Students).  
Det ska finnas egenskaper och attribut för alla klasserna. Tillverka toString()-metoder för samtliga klasser, så att en  
strängrepresentation av objekten är möjlig. 
Alla klasserna ska ha valfria egenskaper (metoder) och attribut (instansvariabler och medlemmar).  
Vad gäller University gör t ex attributen namn och program (så att Program kan tillhöra ett specifikt University).  
Metoder för att lägga till och ta bort program bör finnas.
Vad gäller Program så bör minst följande attribut finnas; namn, studenter (så att Student kan tillhöra ett Program) och ev ytterligare attribut.  
Metoder för att lägga till och ta bort studenter bör finnas.  
Vad gäller Student så kan du använda dig av attributen namn, acronym och ytterligare attribut du tycker passar.
